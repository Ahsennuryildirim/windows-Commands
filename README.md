# WİNDOWS KOMUTLARI
---
## Windows
* Windows, Microsoft tarafından geliştirilen ve kişisel bilgisayarlar, sunucular, tabletler, akıllı telefonlar gibi cihazlarda kullanılan bir işletim sistemi ailesidir. Kullanıcı dostu grafiksel arayüzü ve geniş yazılım desteği ile tanınır. 


## Windows Komutları
### **1.** **assoc** Komutu

---

* Windows'taki **assoc** komutu, dosya uzantıları ile ilişkilendirilmiş dosya türlerini yönetmek için kullanılır. Bu komut, bir dosya uzantısının hangi program veya dosya türüyle ilişkilendirildiğini görmek ve değiştirmek için kullanılır. Ayrıca, yeni dosya uzantıları eklemek veya mevcut ilişkilendirmeleri değiştirmek için de kullanılabilir.

### **2.** **netstat** Komutu

---

* Windows'taki **netstat** komutu, bilgisayarınızdaki ağ bağlantılarını ve ağ bağlantılarıyla ilgili istatistikleri görüntülemek için kullanılır. Bu komut, aktif ağ bağlantıları, yönlendirme tablosu, ağ arabirimleri ile ilgili bilgiler ve ağ protokollerinin durumu hakkında detaylı veri sağlar.

### **3.** **net**  Komutu

---


* Windows'taki **net** komutu, ağ yönetimi, kullanıcı hesapları, paylaşım ayarları ve diğer ağla ilgili işlemleri gerçekleştirmek için bir komuttur. Birçok alt komut ve seçenek içerir, bu da kullanıcıların ağ bağlantıları, kullanıcı hesapları ve diğer ağ hizmetlerini yönetmelerine olanak sağlar.

### **4.** **hostname**  Komutu

---

* Windows'taki **hostname** komutu, bilgisayarınızın ağdaki bilgisayar adını görüntülemek için kullanılır. Bu, bilgisayarınızın ağ üzerinde tanımlanan adı olup, genellikle ağda diğer cihazlarla iletişim kurarken kullanılır. 
* Bu komut, bilgisayar adını hızlıca görmek için faydalıdır ve özellikle ağ yöneticileri için ağ yönetiminde sıkça kullanılır.

### **5.** **tasklist** Komutu 

---
* Windows'taki **tasklist** komutu, sistemde çalışan tüm işlemleri listelemek için kullanılır. Bu komut, aktif uygulamaları ve arka planda çalışan hizmetleri ayrıntılı bir şekilde gösterir ve işlem adları, işlem kimlikleri, bellek kullanımı gibi bilgileri sağlar.
* tasklist, özellikle sistem yöneticileri ve ileri düzey kullanıcılar için güçlü bir araçtır.

### **6.** **set** Komutu

---

* Windows'taki **set** komutu, çevresel değişkenleri görüntülemek, oluşturmak, düzenlemek ve silmek için kullanılır. Çevresel değişkenler, işletim sisteminde veya uygulamalarda sıkça kullanılan, sistemin genel durumunu ve yapılandırmasını belirleyen bilgi parçalarıdır.
* Kalıcı değişiklikler için **setx** tercih edilmelidir.

### **7.** **robocopy** Komutu

---

* Windows'taki **robocopy**, dosyaları ve dizinleri kopyalamak ve sekronize etmek için kullanılan gelişmiş bir komuttur. xcopy komutunun daha güçlü ve esnek bir alternatifi olan bu komut, özellikle büyük dosya aktarımlarında, ağ üzerinden kopyalama işlemlerinde ve yedekleme senaryolarında kullanılır.
* Kopyalama sırasında dosya izinlerini, özelliklerini ve zaman dalgalarını korur.
* Büyük veri setlerini hızlı bir şekilde kopyalar ve yedekler.
* Kesintili bağlantılarda yeniden deneme özelliği ile güvenilirlik sağlar.
* Belirli dosyaları hariç tutma veya filtreleme yapabilir.
* Dizinlerin bir yansımasını oluşturabilir.

### **8.** **cipher** Komutu

---

* Windows'taki **cipher** komutu, dosya ve dizinlerin şifrelenmesi ve şifrelemenin kaldırılması işlemlerini yönetmek için kullanılan bir araçtır. Bu komut, EFS kullanılarak NTFS dosya sistemi üzerinde dosyaların güvenliğini arttırmak için kullanılır. Ayrıca, disk üzerindeki boş alanı güvenli bir şekilde temizlemek gibi ek işlevlere de sahiptir.
* Diskteki silinmiş verileri tamamen temizlemektedir.

### **9.** **getmac** Komutu

---

* Windows'taki **getmac** komutu, bilgisayarın MAC adreslerini ve bu adreslere bağlı ağ bağdaştırıcılarını görüntülemek için kullanılır. MAC adresi, bir ağ bağdaştırıcısına özgü 12 haneli bir kimlik numarasıdır ve ağ cihazlarını tanımlamak için kullanılır.

### **10.** **fsutil** KOMUTU

---

* Windows'taki **fsutil** komutu, dosya sistemi ve depolama birimleriyle ilgili gelişmiş işlemler yapmak için kullanılan bir araçtır. Bu komut genellikle sistem yöneticileri tarafından disk yönetimi, dosya sistemi bilgilerini sorgulama ve yapılandırma gibi teknik işlemler için kullanılır. fsutil, Windows'un yerleşik bir komutudur ve NTFS gibi modern dosya sistemleriyle uyumludur.
* Küçük ve gizli sistem yapılandırmalarını ayarlamaktadır.

### **11.** **systeminfo** Komutu

---

* Windows'taki **systeminfo** komutu, bilgisayarın donanım, yazılım, işletim sistemi ve ağ yapılandırması hakkında ayrıntılı bilgi sağlayan bir araçtır. Sistem özelliklerini hızlı bir şekilde görüntülemek veya tanılama işlemleri için kullanılır.
* Bu komut, aşağıdaki bilgileri görüntüler:
      
      İşletim sistemi adı ve sürümü
      Sistem üreticisi ve modeli
      BIOS sürümü
      Yüklü bellek miktarı
      Ağ yapılandırması
      Sistem başlatma zamanı

 ### **12.** **ping** Komutu

 ---

 * Windows'taki **ping** komutu, bir cihazın başka bir cihazla arasındaki bağlantıyı test etmek için kullanılan bir ağ teşhis aracıdır. Komut hedef cihaza küçük veri paketleri gönderir ve bu paketlerin geri dönüp dönmediğini kontrol eder.

           BAŞLICA İŞLEVLERİ : 

           Bağlantıyı test etmek.
           Gecikme süresini (Latency) ölçmek. 
           Ağ sorunlarını teşhis etmek.
           Hedef cihazın çevrimdışı / çevrimiçi durumunu kontrok etmek.    

### **13.** **ipconfig** Komutu

---

* Windows'taki **ipconfig** komutu, bilgisayarın ağ bağlantılarına ilişkin IP adresi, alt ağ maskesi, varsayılan ağ geçidi gibi bilgileri görüntülemek ve bazı ağ ayarlarını sıfırlamak için kullanılan bir ağ yapılandırma aracıdır.
  

### **14.** **dir** Komutu

---

* Windows'taki **dir** komutu, belirli bir klasördeki dosya ve dizinlerin listesini görüntülemek için kullanılan temel bir komuttur. Bu komut, dosya sistemindeki içerikleri hızlıca incelemek için kullanılır.

 **dir Komutunun İşlevleri :**

   * **Dosya ve Klasör Listesi Görüntüleme:** Belirli bir dizindeki dosya ve klasörleri listeler.
   * **Dosya Detaylarını Görme :** Her bir dosya veya klasörün boyutu, oluşturulma veya değiştirilme tarihi gibi bilgileri gösterir.
   * **Belirli Türdeki Dosyaları Listeleme:** Dosya uzantısına göre filtreleme yaparak yalnızca belirli dosyaları gösterebilir.
   * **Alt Dizinleri Keşfetme:** Klasörlerin alt dizinlerini listelemek için kullanılabilir. 

### **15.** **tracert** Komutu

---
* Windows'taki **tracert** komutu, bir veri paketinin bir hedefe giderken geçtiği ara noktaları takip etmek için kullanılır. Bu komut, ağ yolunun her bir yönlendiricisi hakkında bilgi sağlar ve ağ bağlantısı ile ilgili olası sorunları tanımlamaya yardımcı olur.

**tracert Komutunun İşlevleri :**

  * **Ağ Yolu Takibi :** Bir veri paketinin hedefe ulaşmadan önce geçtiği her ara noktayı ve bu noktaların IP adreslerini gösterir.
  * **Ağ Gecikmelerini Ölçme :** Her bir ara noktaya ulaşma süresi hakkında bilgi verir, bu da ağdaki gecikmeleri anlamaya yardımcı olur.
  * **Ağ Sorunlarını Tespit Etme :** Ağda bir tıkanıklık veya bağlantı problemi varsa, hangi ara noktada sorun olduğunu görmek mümkündür.
  

### **16.** **vol** Komutu

---

* Windows'taki **vol** komutu, bir diskin (genellikle sabit disk veya taşınabilir bir sürücü) etiketini ve toplam kapasitesini görüntülemek için kullanılır. Bu komut, belirtilen sürücünün adı, etiketi veya dosya sistemi gibi temel bilgileri sağlar.

**vol Komutunun İşlevleri :**
 * **Disk Etiketi Görüntüleme :** Sürücünün adını veya etiketini gösterir.
 * **Sürücünün Dosya Sistemi Bilgilerini Görüntüleme:** Diskin dosya sistemi türü hakkında bilgi verir.
   

### **17.** **schtasks** Komutu

---

* Windows'taki **schtasks** komutu, zamanlanmış görevler oluşturmak, yönetmek ve görüntülemek için kullanılan bir komuttur. Bu komut, belirli bir işlemi otomatik olarak belirli bir zaman diliminde çalıştırmak için kullnılır. schtasks, Windows Görev Z amanlayıcı aracını komut satırından kontrol etmek için bir araçtır.
  
**schtasks Komutunun İşlevleri:**
   *   **Zamanlanmış Görev Oluşturmak:** Belirli bir görev için zamanlama oluşturabilir ve belirli bir saatte veya düzende çalışmasını sağlayabilir. 
   * **Zamanlanmış Görevleri Görüntülemek:** Sistemdeki mevcut zamanlanmış görevleri listeleyebilirsiniz.
   * **Zamanlanmış Görevleri Yönetmek:** Zamanlanmış görevlerin başlatılmasını, durdurulmasını veya silinmesini sağlayabilirsiniz.
  

### **18.** **driverquery** Komutu

---

* Windows'taki **driverquery** komutu, bilgisayarınızdaki tüm yüklü sürücüleri listelemek için kullanılan bir komuttur. Bu komut, sistemdeki her bir sürücünün adı, türü ve durumu hakkında bilgi sağlar. driverquery, sistemdeki sürücülerin güncel durumunu denetlemek ve yönetmek için faydalı bir araçtır.

**driverquery Komutunun İşlevleri:**
  * **Yüklü tüm sürücüleri Listeleme :** Sisteminizde yüklü olan tüm sürücüleri ve durumlarını görüntüler.
  * **Sürücü Bilgilerini Detaylı Görüntüleme :** Sürücülerin türü, dosya yolu, sürüm numarası gibi detaylı bilgileri gösterir.
  * **Sürücülerin Durumunu Kontrol Etme :** Sürücülerin ilgili olası sorunları belirlemek için sürücülerin durumu hakkında bilgi verir.




### **19.** **whoami** Komutu

---

* Windows'taki **whoami** komutu, mevcut kullanıcı hesabının adını ve bilgisayara giriş yapan kullanıcının kimliğini görüntülemek için kullanılır. Bu komut, hangi kullanıcı olarak oturum açtığınızı hızlı bir şekilde öğrenmek için yararlıdır.



### **20.** **net user** Komutu

---

* Windows'taki **net user** komutu, bilgisayarınızdaki kullanıcı hesaplarını yönetmek için kullanılan bir komuttur. Bu komut, kullanıcı hesaplarını görüntülemek, oluşturmak, şifrelemek, değiştirmek ve silmek için çeşitli işlevler sunar. Hem yerel hem de ağdaki kullanıcı hesapları üzerinde işlem yapmanıza olanak tanır.

### **21.** **eventuwr** Komutu

---

* Windows'taki **eventuwr** komutu, Event Viewer aracını komut satırından çalıştırmak için kullanılır. Event Viewer, Windows işletim sisteminde meydana gelen olayları (örneğin, hata mesajları, uyarılar, bilgi mesajları gibi) kaydeden ve bunları görüntüleyen bir araçtır. eventwr komutu, bu aracı başlatmak için kullanılır ve sistemin çeşitli bileşenleriyle ilgili olayları incelemenizi sağlar.



### **22.** **taskmgr** Komutu

---

* Windows'taki **taskmgr** komutu, Task Manager aracını başlatmak için kullanılır. Task Manager, bilgisayarınızdaki çalışan programları, işlemleri, sistem kaynaklarını ve daha fazlasını izlemek için kullanılan bir araçtır. Bu araç, sistem performansını izlemek, programları yönetmek, hata tespiti yapmak ve gerektiğinde zorla kapanan uygulamaları kapatmak için kullanılır.



### **23.** **sc** Komutu

---

* Windows'taki **sc** komutu, Service Control aracı olarak bilinir ve bilgisayarınızdaki hizmetleri yönetmek için kullanılır. Bu komut, hizmetleri başlatmak, durdurmak, durumu kontrol etmek, konfigürasyonlarını değiştirmek ve daha fazlasını yapmak için kullanılabilir.

**sc Komutunun İşlevleri**
   * **Hizmet Durumunu Görüntüleme:** Bir hizmetin çalışıp çalışmadığını kontrol edebilirsiniz. 
   * **Yeni Hizmet Oluşturma:** Sistemde yeni bir hizmet oluşturabilirsiniz.
   * **Hizmet Silme:** Artık ihtiyaç duyulmayan bir hizmeti silebilirsiniz.

### **24.** **ver** Komutu

---

* Windows'taki **ver** komutu, sistemin mevcut işletim sistemi sürümünü ve bazı temel sürüm bilgilerini görüntülemek için kullanılır. Bu komut, genellikle sistem hakkında hızlı bilgi edinmek amacıyla kullanılır ve özellikle bir komut satırında veya betik (script) içinde kullanıcının işletim sistemi sürümünü bilmesi gerektiğinde faydalıdır.



### **25.** **mode** Komutları

---

* Windows'taki **mode** komutu, sistemdeki çeşitli cihazlar ve donanımlar için yapılandırma ayarlarını değiştirmek veya görüntülemek amacıyla kullanılır. 
* Özellikle monitör çözünürlüğü, yazıcı portu ayarları, seri port ve diğer giriş/çıkış cihazlarıyla ilgili yapılandırmalar için kullanılır.



### **26.** **arp** Komutu

---

* Windows'taki **arp** komutu, Address Resolution Protocol tablosunu görüntülemek ve yönetmek için kullanılır. ARP, bir cihazın IP adresini, yerel ağdaki fiziksel adresine eşler. 
* ARP tablosunda hatalı veya eksik eşleşmeler varsa, bu komut, ağ bağlantı sorunlarını çözmek için kullanılır.
* Bu komut, ağdaki cihazlar arasındaki IP-MAC eşleşmelerini görmek ve bu eşleşmeleri yönetmek için kullanılır.

### **27.** **pathping** Komutu 

---

* Windows'taki **pathping** komutu, ağ bağlantıları üzerinde yapılan bir test aracıdır.  **ping** ve **tracert** komutlarının birleşimi gibi çalışır.
* pathping, bir ağdaki hedefe giden yol boyunca heer bir yönlendirici ve ağ cihazının performansını değerlendirir.
* Bu komut, ağdaki bağlantı noktaları arasındaki kayıp oranlarını ve gecikmeleri göstererek ağ sorunlarını daha ayrıntılı bir şekilde analiz etmenizi sağlar.



### **28.** **nbtstat** Komutu

---

* Windows'taki **nbtstat** komutu, NetBIOS over TCP/IP protokolüyle ilgili bilgileri görüntülemek için kullanılır. NetBIOS, bilgisayarlar arasında ağ üzerinden iletişim kurmak için kullanılan eski bir protokoldür.
* nbtstat komutu, özellikle ağdaki NetBIOS adlarının, bilgisayarların ve paylaşılan kaynakların durumlarını incelemek için kullanılır.
* nbtstat komutuyla, yerel NetBIOS adları ve IP eşleşmelerini içeren önbelleği temizleyebilirsiniz. Bu, ağdaki cihalarla ilgili eski veya yanlış kayıtların silimesine yardımcı olur.
  

### **29.** **compact** Komutu

---

* Windows'taki **compact** komutu, bir disk üzerindeki dosyaları ve klasörleri sıkıştırmak veya sıkıştırmayı kaldırmak için kullanılan bir araçtır. 
* Bu komut, NTFS dosya sistemi üzerinde çalışan sıkıştırma özelliğini kullanır ve disk alanından tasarruf etmek için kullanılır. Sıkıştırılmış dosyalar ve klasörler, yine de normal şekilde kullanılabilir, ancak sıkıştırma işlemi sırasında biraz daha fazla işlemci gücü gerektirir.



### **30.** **tree** Komutu

---

* Windows'taki **tree** komutu, bir dizin ve alt dizinlerin hiyerarşik yapısını grafiksel olarak göstermeye yarar.
*  Bu komut, belirli bir klasörün içeriğini ve alt klasörlerini liste şeklinde görüntülemek için kullanılır. Özellikle bir dizindeki dosyaların ve klasörlerin yapısını hızlıca incelemek istediğinizde faydalıdır. 

